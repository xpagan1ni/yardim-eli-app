# Yardım Eli Uygulaması 🚨 🫴🏼

Yardım Eli Uygulaması, kadınların ve tehlike anında yardıma ihtiyacı olan herkesin kullanabileceği çok fonksiyonlu bir mobil uygulamadır. Yardım Eli Uygulaması, Türkiye'de artan kadın cinayetlerine, kadın şiddetine dur demek, potansiyel saldırganları caydırmak ve ülkemizde böyle bir uygulamanın eksikliğini gidermek için tasarlanmıştır.

Yardım Eli, tamamen açık kaynak kodlu olacak şekilde tasarlanmıştır ve kullanıcı verilerini saklamaz, üçüncü kişiler veya kurumlar ile paylaşmaz. Uygulama içerisinde vermiş olduğunuz tüm veriler kendi cihazınızda saklanır. Firebase tabanlı bir kayıt olma sistemine sahiptir ve uygulamaya sadece e-mail adresiniz ve kendi belirleyeceğiniz şifre ile kayıt olup kullanmaya başlayabilirsiniz. 

![Group 1](https://github.com/user-attachments/assets/f2032973-8297-4b70-a335-27261c4058c5)  ![Group 2](https://github.com/user-attachments/assets/06f12776-900e-463e-8a26-d3761e27bc85)



Yardım Eli sizlere birçok farklı eylemi tek bir ekrandan kontrol etme özelliği sunar. Örneğin uygulama içerisinde 'Yakınlar' sekmesinden eklediğiniz kişilere tek tıkla konumunuzu gönderebilir ve tehlikede olduğunuzu bildirebilirsiniz. 

Yardım eli uygulamasında altı adet aksiyon butonu bulunuyor.

1- Yakın Arama Butonu

Yakın Arama Butonu, eklediğiniz kişi listesinin ilk sırasındkaki kişi ile telefon araması yoluyla anında irtibat kurmanızı sağlar. (Bu özelliği kullanmak için en az bir kişi eklemelisiniz.)

2- Tehlike Mesajı Gönderme

Tehlike Mesajı gönderme butonu, eklediğiniz kişilerin tümüne sizin tehlikede olabileceğinize dair bir SMS göndererek yakınlarınızını sizin için bildirir.

3- Acil Yardım Butonu

Acil Yardım Butonu, bastığınız anda 112 acil servisi aramanızı sağlar.

4- Dikkat Dağıtıcı

Dikkat dağıtmak amacıyla yapılan bu buton, olası saldırganın tehlike anında dikkatinin dağılması için polis telsiz sesi çıkartarak endişelenmesini sağlamak amacıyla tasarlanmıştır.

5- Tehlike Anında Konum Gönderme

Tehlike anında Yakınlar sekmesinden eklediğiniz kişilerin tamamına bulunduğunuz konumla birlikte sizin yardıma ihtiyacınız olduğunu içeren bir mesaj yollar.

6- Flash ve S.O.S 

Bu buton, birinci basışınızds tehlike anında bir ışığa ihtiyaç duyduğunuzda telefonunuzun flashını açar. İkinci kes bastığınızda S.O.S moduna geçer ve flash 1 saniye aralıklarla yanıp sönmeye başlar ve telefonunuz yüksek sesle bir uyarı sesi çıkarır.
